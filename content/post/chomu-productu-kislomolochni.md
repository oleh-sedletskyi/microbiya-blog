---
introtext: <div data-blogger-escaped-> <p><span data-blogger-escaped-> Хтось плутає, а хтось гадає, що різниці нема. Насправді вона є. Все дуже логічно і ось чому:</span></p> </div>
created: '2018-09-16'
title: Чому продукти – КИСЛОМОЛОЧНІ, а бактерії – МОЛОЧНОКИСЛІ?
alias: chomu-productu-kislomolochni
date: 16 September 2018
images:
- '![](../images/molochnokisli.png)'
- '![](../images/molochna-kislota.jpg)'
keywords:
- кисломолочні продукти
- молочнокислі бактерії
- молочна кислота
- ізомери молочної кислоти
- лакмус молочнокислих процесів
- ферментація цукрів
- література етикеток кисломолочних продуктів
- молочнокислі бактерії фізіологічна група
- ензими молочної кислоти
- харчова біохімія
description: Стаття пояснює різницю між кисломолочними продуктами та молочнокислими бактеріями, визначає молочну кислоту, її ізомери і роль ферментації цукрів у процесах молочнокислого бродіння.
---

# Чому продукти – КИСЛОМОЛОЧНІ, а бактерії – МОЛОЧНОКИСЛІ?

Найперше, що приходить в голову при слові **"*кисломолочні*"** **--** **"*кисле молоко*".** Кисле молоко -- то продукт, правда ж? Тому -- кисломолочні продукти.

...І що б Ви робили без такої цінної інформації? :)

[![](https://3.bp.blogspot.com/-XKTBNbgBsNo/W7Y1tt5Ae_I/AAAAAAAAAJw/WMIGywR8QS0aOdAZ8jesKPIRsH9Yru2xQCLcBGAs/s640/%25D0%25BC%25D0%25BE%25D0%25BB%25D0%25BE%25D1%2587%25D0%25BD%25D0%25BE%25D0%25BA%25D0%25B8%25D1%2581%25D0%25BB%25D1%2596%2B%25D1%2587%25D0%25B8%2B%25D0%25BA%25D0%25B8%25D1%2581%25D0%25BB%25D0%25BE%25D0%25BC%25D0%25BE%25D0%25BB%25D0%25BE%25D1%2587%25D0%25BD%25D1%2596.jpg)](https://3.bp.blogspot.com/-XKTBNbgBsNo/W7Y1tt5Ae_I/AAAAAAAAAJw/WMIGywR8QS0aOdAZ8jesKPIRsH9Yru2xQCLcBGAs/s1600/%25D0%25BC%25D0%25BE%25D0%25BB%25D0%25BE%25D1%2587%25D0%25BD%25D0%25BE%25D0%25BA%25D0%25B8%25D1%2581%25D0%25BB%25D1%2596%2B%25D1%2587%25D0%25B8%2B%25D0%25BA%25D0%25B8%25D1%2581%25D0%25BB%25D0%25BE%25D0%25BC%25D0%25BE%25D0%25BB%25D0%25BE%25D1%2587%25D0%25BD%25D1%2596.jpg)

А при слові **"*молочнокислі*"** ? Правильно! ... **"*Молочна кислота*"**!

А звідси випливає, як любив говорити один гарний математик, що саме це їх -- молочнокислих бактерій, і об'єднує!

І справді, молочнокислі бактерії -- не систематична група мікроорганізмів, а ***фізіологічна*** : головне, що їх поєднує -- ***здатність ферментувати цукри із утворенням молочної кислоти***. І можуть таке витворяти насправді дуже багато всяких мікробів, але на слуху в нас лише деякі, імена яких чинно красуються на етикетках деяких, хм, кисломолочних продуктів, заквасок та пробіотичних препаратів.

![](../images/molochnokisli.png)

Любителі пообійматися зі штангою можуть скептично поморщити носа при згадці про молочну кислоту. Але згадуєм страшну біохімію -- молочна кислота буває в двох формах -- ізомерах. По-простому -- це наче і ті самі речовини, але не зовсім. У них однаковий склад, але форма молекули дзеркально відображена, а також -- різна біологічна дія. Таке собі задзеркалля на нанорозмірному рівні. Та молочна кислота, через яку лижники-початківці не можуть наступного дня по сходах спускатися -- D (-) ізомер, а та, яка в пакеті кефіру -- L(+) ізомер.

![](../images/molochna-kislota.jpg)

Тож нехай продукти будуть кисломолочними, бактерії - молочнокислими, а молочна кислота - в потрібній формі і в потрібних місцях! :)
