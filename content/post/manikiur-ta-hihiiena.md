---
introtext: <p><span>Якими повинні бути наші нігті? Лідери думок в сфері краси та моди часто переконують нас в тому – що ідеальними та яскравими. </span><span>Залишивши моду і погляди на красу осторонь, звернемо увагу на питання гігієни, що особливо актуально для працівників медичної сфери. </span></p>
created: '2019-12-19'
title: Манікюр та гігієна
alias: manikiur-ta-hihiiena
date: 19 December 2019
images:
- '![](../images/hcw1000.jpg)'
---

# Манікюр та гігієна

Манікюр та гігієна -- то не завжди пов'язані речі. Бо краса красою, а скурпульозні мікробіологи кажуть нам наступне. Стосовно **н** **арощених нігтів** , результати досліджень приблизно одностайні -- у медсестер, що мали накладні нігті, кількість грам-негативних бактерій під нігтями була [вища](https://www.sciencedirect.com/science/article/abs/pii/0196655389900035), ніж у колег із "власними" нігтями.

У схожих дослідженнях було показано, що хоча загальна кількість бактерій під нігтями у представників обох досліджуваних груп статистично не відрізнялася, саме під штучними нігтями було [більше](https://www.jstor.org/stable/10.1086/501794?seq=1) бактерій патогенних груп. Окрім того, носіння накладних нігтів підвищує ризик розриву медичних рукавиць.

Тому, як мінімум, працівникам хірургічних відділень та тим, хто мають справу із імунокомпроментованими пацієнтами, [не рекомендовано](https://www.sciencedirect.com/science/article/pii/S1043454202000097) носити накладні нігті.

**А що ж із іншими видами манікюру?**

При нанесенні **звичайного лаку** для нігтів мікробне забруднення рук у порівнянні із руками без манікюру приблизно однакове. Однак воно[зростає](https://www.sciencedirect.com/science/article/abs/pii/S0001209207633286), коли лак починає злущуватися, а також після четвертого дня після його нанесення.

Сьогодні також є популярним **гелеве покриття нігтів**.

[Останні дослідження](https://www.ajicjournal.org/article/S0196-6553(18)30674-6/fulltext) не показали підвищеної кількості мікроорганізмів у власниць гелевого манікюру у порівнянні із його відсутністю. Однак автори стверджують, що гелеві нігті важче піддаються очищенню, зокрема за допомогою спиртовмісних гелів для рук, які використовують медичні та не лише працівники.

Тобто при наявності гелевого покриття ефективність очищуючих та дезінфікуючих процедур може зменшуватися, що не може не насторожувати та [рекомендувати утриматися](https://www.readinessrounds.com/blog/are-your-manicured-fingernails-spreading-infection-hand-hygiene) від гелевого манікюру у випадках підвищених інфекційних ризиків.

Те саме стосується і ювелірних виробів -- перстні, браслети [можуть](https://www.ncbi.nlm.nih.gov/pubmed/29533568) перешкоджати належному очищенню шкіри, створюючи додаткові осередки вологості та місця скупчення мікроорганізмів.

До слова, на харчових виробництвах із цих причин, а також з міркувань запобігання потраплянню сторонніх предметів у харчові продукти носіння ювелірних прикрас та "штучного" манікюру під забороною.

Канадські дослідники цього питання після детального аналізу даних та існуючих рекомендацій прийшли до [висновку](https://www.ncbi.nlm.nih.gov/books/NBK487449/), що носіння обручки та лаку без ушкоджень та тріщин в цілому можна вважати безпечним, але відмова від ювелірних виробів та манікюру може бути найбезпечнішою опцією та бажаним заходом для запобігання перенесення інфекцій працівниками медичної сфери.

**Про здоров'я не лише пацієнтів, але й нігтів**

"Демонтаж" старого гелевого покриття механічними методами [може](https://www.ncbi.nlm.nih.gov/pubmed/22360331) призводити до послаблення, ламкості та зменшення товщини нігтевої пластини, а доволі тривала дія розчинників негативно впливає на шкіру рук та є джерелом не надто корисних випарів.

Тому рекомендовано вдаватися до такого **не постійно, а лише час від часу**.

Також варто зважати, що для полімеризації лаку-гелю використовуються лампи, що [випромінюють](https://www.ncbi.nlm.nih.gov/pubmed/29634895) ультрафіолет А доволі високої інтенсивності. Тому **не забувайте наносити сонцезахисний крем** на руки із SPF [хоча б за 20 хвилин](https://www.health.harvard.edu/blog/a-look-at-the-effects-of-nail-polish-on-nail-health-and-safety-2019112118231) до етапу полімеризації.

Бо хоч дослідження і показують, що інтенсивність впливу ультрафіолету при виконанні манікюру кожні два тижні можливо не достатньо високі, щоб істотно підвищувати ризик виникнення раку шкіри, **фотостаріння** ніхто не відміняв -- молодість ваших ручок [варто захищати](https://www.health.harvard.edu/cancer/do-gel-manicures-increase-cancer-risk) у таких випадках кремами із SPF не менш як 30.

![](../images/hcw1000.jpg)

Photo: Designed by jcomp / Freepik

