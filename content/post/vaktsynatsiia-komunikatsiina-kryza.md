---
introtext: <p lang="uk-UA"><span>Не будемо наводити аргументи, чому “треба”. Ми спробували трохи поговорити про те, чому “аргументи не завжди досягають цілі”. </span><span>Поспілкувавшись із представниками різних бачень і сторін, наводимо моменти, які, на наш скромний погляд, могли б покращити взаємодію.</span></p>
created: '2019-02-07'
title: 'Вакцинація: комунікаційна криза'
alias: vaktsynatsiia-komunikatsiina-kryza
date: 07 February 2019
images:
- '![](../images/vaccination2.jpg)'
---

# Вакцинація: комунікаційна криза

Отож

**Якщо Ви вакцинуєтесь і розумієте, що це важливо:**

Ви молодець.

Однак, сподіваємося, Ви розумієте, що це не є підставою висміювати людей з протилежних таборів, поширювати їдкі жарти про "антиваксів" - якщо Ваша мета не просто з когось посміятися, а якось позитивно вплинути на ситуацію.

*Прикро* *, що така практика* *відвертого* *хейтерства присутня у* *деяких* *профільних інтернет-спільнотах, які, здавалося б, покликані навпаки --- переконати людей робити щеплення і надати їм якісну інформацію.*

Люди всі різні. Не всі мають медичну чи біологічну освіту, конструктивне оточення чи супер-критичне мислення. Так, це засмучує і вимагає неабиякого терпіння. Але халепа в тому, що якщо просто ткнути пальцем в "мракобіса", ситуація не зміниться. Для нього Ви залишитеся не носієм знань, а ... просто неприємною агресивною людиною.

У більшості, противники вакцинації - це люди, які начиталися "якоїсь біди" на переважно російських сайтах та форумах, чи які мали не зовсім приємний досвід взаємодії із медичними установами. (Ні, це не закид медичним установам, але проблеми існують там також. Стверджувати, що їх нема -- то лише погіршувати ситуацію.) *Активних прибічників позиції "проти" насправді не так вже і багато, більшість людей просто шукає якусь уточнюючу інформацію.* ...На різних доступних ресурсах. Ним можете виступити Ви.

М'яко аргументуйте, посилайтеся на джерела, зберігайте спокій.

*Ваша притомна і неагресивна позиція може підштовхнути людину до роздумів та пошуків.*

**Якщо Ви лікар і Ваш пацієнт сумнівається:**

Постарайтесь дати відповіді на його запитання. Чесно зізнайтесь, якщо Вам про якісь факти наразі невідомо -- це нормально. Це більше сприятиме довірі, ніж уникання відповіді. *Якщо пацієнт замість конкретної відповіді на своє питання чує просто "не переживайте", свідомо чи підсвідомо він сприйматиме це як факт знецінення його переживань за своїх дітей.*

Не припустимо (хоч іноді й важко втриматися) вживання закидів типу "як можна бути таким бовдуром?". *На те він і пацієнт, щоб чогось не знати.*

**Якщо Ви з якихось причин -- противник вакцинації:**

Ні, ми Вас не засуджуємо. Хоч нам може й хотілося б :). Але ми закликаємо *сформулювати свої аргументи*, які вплинули на Вашу точку зору. Бо, погодьтесь, без агрументації це не більше, як примха.

Спробуйте *критично осмислити свої джерела інформації й аргументи* та оцінити їх за наступними критеріями:

* Як ці джерела пов'язані із [доказовою медициною](dokazova-medytsyna-dlia-chainykiv-shcho-nam-z-toho.html)?
* Якщо це позиція якоїсь конкретної людини, яка є для Вас авторитетом - чи має відношення до медицини ця людина?
* Якщо Ви прочитали чи подивилися "щось" в інтернеті -- чи має "воно" автора (Хто цей автор? Чим він займається? Чому є підстави йому довіряти?)
* Якщо Ви прочитали чи подивилися "щось" в інтернеті -- чи є там посилання (і ці *посилання на справді наукові публікації*, а не на сумнівні блоги)?   

Часто в статтях чи відео говориться про "якісь дослідження" та посилання на "експертів" (іноді вигаданих, іноді далеко не медиків і не науковців) - *не полінуйтеся їх пошукати* хоча б на [Google S](https://scholar.google.com.ua/)[cholar](https://scholar.google.com.ua/) чи [PubMed](https://www.ncbi.nlm.nih.gov/pubmed/).

*Поспілкуйтеся з лікарем, якому довіряєте* . *Спитайте про досвід з його практики* та інші питання, які Вас цікавлять.

Нехай буде з Вами сила, якісна інформація і міцний імунітет!

![](../images/vaccination2.jpg)

timothy hunt illustration
