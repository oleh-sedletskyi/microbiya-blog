---
introtext: Наш зручний і ситий світ познайомився із проблемою зайвої ваги, відколи став таким зручним та ситим. А якщо Ви ще й перманентний автор “У мене схильність до зайвої ваги” - то майже приречені на одяг “для богатирів” і себезаспокоюючий світогляд “гарної людини має бути багато”. Або ж ні?
created: '2018-10-25'
title: Як їсти смачне та жирне, але залишатись у формі – результати успішних експериментів
alias: yak-isty-smachne-ta-zhyrne-ale-zalyshatys-u-formi-rezultaty-uspishnykh-eksperymentiv
date: 25 October 2018
images:
- '![](../images/dieta1.jpg)'
- '![](../images/dieta.jpg)'
keywords:
- модність харчування
- обмеження прийому їжі
- 10-годинний вікно харчування
- годинник біоритмів
- метаболізм
- очікувані переваги для здоров'я
- порушення обміну речовин
- експеримент на мишах
- похудіння
- діабет
- холестерин
- дієтичні поради
- здоровий спосіб життя
description: Дослідження на мишах показує, що обмеження прийому їжі в 10-годинний проміжок може зменшити ризики метаболічних порушень та хвороб пов’язаних з годинником біоритмів, незалежно від загальної кількості їжі.
---

# Як їсти смачне та жирне, але залишатись у формі – результати успішних експериментів

![](../images/dieta1.jpg)

Дослідники із Каліфорнії провели дуже цікавий, хоч на перший погляд і простий [експеримент](https://www.cell.com/cell-metabolism/fulltext/S1550-4131(18)30505-9). Частина піддослідних мишей мала доступ до висококалорійної їжі цілодобово, а інша частина -- лише в часовий проміжок 10 годин на добу. Кількість спожитої їжі в обох випадках була однаковою. Виявилося, що у тварин, які споживали їжу у довільний час, розвивалися метаболічні порушення, у той час, коли інші миші, які зʼїдали те ж саме, але протягом 10 годин, залишалися здоровими.

Окрім того, частина мишей в досліді була генетично дефектною -- з неактивними генами "біологічного годинника", що означає їх схильність до ожиріння, діабету, жирових хвороб печінки та підвищеного рівня холестерину. 10-годинний проміжок споживання їжі у цьому випадку також сприяв уникненню розвитку таких хвороб.

![](../images/dieta.jpg)

"Для багатьох із нас день починається із чашки кави рано-вранці і закінчується перекусом перед сном через 14-15 годин" - [розповідає професор лабораторії Інституту Салка](https://www.salk.edu/news-release/eating-in-10-hour-window-can-override-disease-causing-genetic-defects-nurture-health/). "Але споживання денного раціону протягом 10 годин і утримання від їжі в інший час може істотно покращувати наше здоров'я, незалежно від нашого біологічного годинника та генетичних схильностей".

Коментарі від нас:

На перший погляд це лише рімейк "не їсти після шести", однак це також і потенційна можливість потішити себе жирненьким-солоденьким о 9 вечора... якщо снідаєте о 11 ранку :)

Також не забуваємо, що дані результати було отримано в дослідах на мишах. Ймовірність анологічного результату на людях неймовірно висока, але не стовідсоткова. Однак, що в нашому бентежному світі має стовідсоткову гарантію?.. :)
