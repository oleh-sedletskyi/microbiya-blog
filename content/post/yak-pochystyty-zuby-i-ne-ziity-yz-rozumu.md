---
introtext: <p lang="uk-UA" align="justify"> <span>Сьогодні догляд за зубами – це вже не просто взяти щітку і їх почистити, а широченний спектр різноманітних підходів, засобів та інновацій. Де необхідність, а де маркетингові прийоми, а також про деякі міфи на тему гігієни зубів нам розповів <strong>к. м. н. стоматолог Олександр Циганок.</strong></span></p>
created: '2019-10-24'
title: Як почистити зуби і не зійти из розуму
alias: yak-pochystyty-zuby-i-ne-ziity-yz-rozumu
date: 24 October 2019
images:
- '![](../images/teeth800.jpg)'
keywords:
- догляд за порожниною рота
- чистка зубів двічі на день
- наліт зубний
- карієс і гінгівіт профілактика
- фторована вода
- зубні нитки флос
- здоров'я ротової порожнини
- відбілювання зубів ризики
- електричні зубні щітки ефективність
- професійна гігієна зубів
description: Стаття пояснює основи щоденної гігієни ротової порожнини, профілактику карієсу та гінгівіту, вибір зубної щітки та засобів догляду, а також обговорює питання ранкового чищення та ризики відбілювання.
---

# Як почистити зуби і не зійти из розуму

Зуби необхідно чистити від зубного нальоту, який відкладається на поверхні емалі. Його утворення -- процес цілком природній. Згодом наліт стає основою для формування інших зубних відкладень -- бляшок та каменю, що несуть реальну загрозу здоров'ю зубів та ясен.

Регулярні гігієнічні процедури та збалансоване повноцінне харчування -- це основа профілактики карієсу та гінгівіту.

Звичайна щоденна гігієна порожнини рота включає в себе [3 обов'язкові компоненти]((http:/www.knowyourteeth.com/infobites/abc/article/?abc=D&iid=184&aid=3806):

* чищення зубів зубною щіткою [двічі на день](https://www.mayoclinic.org/healthy-lifestyle/adult-health/expert-answers/brushing-your-teeth/faq-20058193)по дві-три хвилини;

* використання зубних ниток (флосів) або інтердентальних щіток 1 раз на день;

* використання ополіскувача після кожного прийому їжі.

Але навіть відповідальний підхід до гігієни не відміняє [двократного візиту до стоматолога протягом року](https://www.ncbi.nlm.nih.gov/pubmed/17943814) із професійним чищенням.

"*У моїй практиці є пацієнти, які звернулися до мене п'ять років тому з великою кількістю каріозних порожнин. Після пломбування та при умові професійного догляду до цього часу в них не було жодного випадку карієсу."*

***"Про жувальні гумки:**вони справді трохи допомагають у механічному очищенні зубів, але не більше того. Про кислотно-лужний баланс -- то вигадка маркетологів.*

*А от зубочистки шкідливі для ясен. Краще замінити їх на флос."*

**Однією з поширених підстав для суперечок є питання, коли ж вранці чистити зуби -- відразу після того, як прокинулися, чи після сніданку?**

Це питання викликає багато суперечок не лише серед пацієнтів, а й серед самих лікарів-стоматологів.

Стоматологічними асоціаціями різних країн рекомендовано чистити зуби двічі на день по 2-3 хвилини. Чітко наголошується, що вечірня гігієна порожнини рота -- це останнє, що має зробити людина перед сном. А от конкретних вказівок щодо ранкового чищення немає. Навіть не вказано, що перше \<\<невечірнє\>\> чищення -- це обов'язково має бути ранок.

Річ у тім, що саме вечірнє чищення зубів здатне суттєво убезпечити нас від появи зубних відкладень. Під час сну зубний наліт формується активніше, оскільки людина не рухає щелепою та язиком, а виділення слини зменшується.

Догляд за зубами після прокидання безумовно необхідний. Але слід враховувати, що час підйому з ліжка у багатьох відрізняється. Також дехто взагалі не снідає зранку. Тому і початок ранкової гігієни -- справа суто індивідуальна.

Також треба додати про важливість питання **якості чищення зубів під час ранкових зборів**! За деякими дослідженнями, чимало людей виконують вранішню гігієну зубів абияк через брак вільного часу. Згідно даних британської державної служби охорони здоров'я, середній час ранкового чищення зубів дорівнює 45 секундам.

Лікарі-стоматологи в такому разі [рекомендують](http://www.knowyourteeth.com/infobites/abc/article/?abc=s&iid=184&aid=1215) чистити зуби на роботі після ланчу, що демонструє справді гарні результати.

**Від чого взагалі залежить схильність до карієсу? Які основні фактори впливають на виникнення карієсу?**

На даний час єдиної концепції щодо причин розвитку карієсу немає. Відсутні переконливі докази генетичної схильності до каріозних уражень. Бракує даних, що дозволили б вирахувати частку впливу того чи іншого фактору.

Карієсогенні мікроорганізми постійно присутні в порожнині рота кожної людини тому говорити про можливість зараження ними тут не доречно.

**Недостача вітамінів групи В, вітаміну****D** та кальцію деякими спеціалістами віднесена до факторів ризику. Подібний стан може іноді спостерігатися у прихильників веганства та вегетеріанства. Тому в таких випадках окрім профілактичних оглядів, контроль присутності джерел цих нутрієнтів у раціоні та навіть вживання спеціальних харчових добавок є [бажаними](http://www.knowyourteeth.com/infobites/abc/article/?abc=d&iid=315&aid=1273).

Ефективні **методи профілактики карієсу**добре відомі:

* дотримуватись повноцінного і регулярного **догляду**за порожниною рота;

* обмежувати споживання їжі багатої на **прості вуглеводи та кислоти**

* збалансовано **харчуватися**

* пити та готувати їжу на **фторованій**воді;

* відмовитись від **паління;**

* двічі на рік **відвідувати стоматолога**та проводити **професійну гігієну.**

З'ясовано наразі і можливість підвищення виникнення карієсу при низці хвороб. Найчастіше це цукровий діабет, серцево-судинні патології та онкозахворювання. При таких випадках рекомендовано посилення контролю за станом зубів та ясен за участю спеціаліста.

**Сьогодні на ринку існує широкий спектр зубних щіток, зокрема електричних. Чи справді їх використання виправданіше, за звичайні щітки?**

Електричні зубні щітки дійсно ефективніші. Але слід зауважити, що ефект від їх використання стає вираженим лише через 3-4 місяці застосування.

**Про білизну зубів: чи безпечно відбілювати зуби і що найбільше впливає на колір зубів?**

Треба брати до уваги, що колір постійних зубів від моменту прорізування також **початково не білий**. Більшість українців мають світло-жовтий або світло-сірий відтінок емалі.

Найбільше впливають на колір зубів **паління, вживання кольорових напоїв**(кава, чай, червоне вино) та **кольорових овочів**<ins>(</ins>морква, буряк).

Професійна гігієна, за умови регулярного застосування, допомагає підтримувати природній колір.

Відбілювання емалі може бути показане лише в справді важких випадках. Наприклад, при щоденному палінні та вживанні більше чотирьох філіжанок кави та при відсутності системної гігієни вдома.

Важливо пам'ятати, що **абсолютно безпечного та результативного відбілювання не існує**. Завжди є ризик розвитку гіперчутливості зубів після такої процедури. Не варто користуватися домашніми системами для відбілювання зубів. За десять років практики мені не доводилось зустрічати пацієнтів яким вдалося б в домашніх умовах отримати такий самий гарний результат як в клініці. А пацієнти, які при цьому завдали шкоди своєму здоров'ю, є в мене і в кожного з моїх колег. Не варто на собі експериментувати.

**А чи варто користуватися відбілюючими пастами?**

Лише за рекомендаціями лікаря. Варто брати до уваги, що зазвичай такі пасти використовують **обмежений час**(не більше тижня-двох).

**Здоров'я зубів --- то ж не лише естетика! Як здоров'я зубів впливає на інші сторони нашого здоров'я?**

Почати можна ще з появи кроманьйонців. Середній тривалість життя в часи їх появи складала близько 20 років. Здоров'я зубів за такої тривалості життя вистачало навіть із запасом. І хоча анатомічно та фізіологічно ми нічим не відрізняємось від них, наша середня тривалість життя збільшилась в 3 рази. Населення розвинутих країн невпинно старіє. Тому сьогодні багато питань в медицині та стоматології зосереджені на покращенні якості життя старшого покоління.

Також від здоров'я зубів та ефективного подрібнення ними їжі певною мірою залежить і здоров'я системи травлення. Окрім того, хворі зуби можуть бути джерелом інших інфекційних та запальних процесів в організмі. Підтримка здоров'я ротової порожнини від народження та належний догляд за зубами впродовж життя -- одна із складових загального і соціального здоров'я людини та справді дієвий спосіб убезпечити себе від багатьох інших проблем із здоров'ям. Бережіть зуби змолоду!

![](../images/teeth800.jpg)

Photo by [Alex](https://unsplash.com/@worthyofelegance?utm_source=unsplash&utm_medium=referral&utm_content=creditCopyText) on [Unsplash](https://unsplash.com/s/photos/teeth?utm_source=unsplash&utm_medium=referral&utm_content=creditCopyText)
