---
introtext: <p><span> Натрапити на гарного лікаря – велике щастя. Тут важливим є і вибір клініки, і досвід лікаря, і те, на скільки цей лікар підходить саме Вам, бо від цього залежатиме ефективність вашої взаємодії. Стоматологічне лікування – особливий розділ медицини і <strong>стоматолог к.м.н. Олександр Циганок</strong> розповідає, чим варто керуватися у виборі власне свого лікаря-стоматолога.</span></p>
created: '2019-03-22'
title: Як знайти "свого" стоматолога - чек-ліст
alias: yak-znaity-svoho-stomatoloha-chek-list
date: 22 March 2019
images:
- '![](../images/dentist.jpg)'
keywords:
- пошук стоматолога
- сучасне обладнання стоматології
- профілактика в стоматології
- пацієнтоорієнтований лікар
- відгуки про стоматолога
- питання до лікаря-стоматолога
- курс підвищення кваліфікації лікарів
- порівняння лікарів стоматологів
- поради при виборі стоматолога
- передпломбувальний кошторис
description: 'Чек-ліст для вибору стоматолога: на що звертати увагу під час оцінки лікаря, його досвіду, обладнання та підходів, а також як правильно ставити запитання перед вибором стоматолога.'
---

# Як знайти "свого" стоматолога - чек-ліст

**Як ми шукаємо лікаря?**

Як правило, це відбувається за допомогою мережі інтернет, а частіше -- за порадами знайомих. Ні в тому, ні в іншому немає нічого поганого, однак слід усвідомлювати підводні камені тих двох шляхів:

1 -- інформація на сайті клініки може нести рекламний характер, інформація на форумах може також бути проплаченою рекламою чи антирекламою. У будь-якому випадку, не варто покладатися на ці джерела стовідсотково. На сайті клініки варто зважати на інформацію про **сучасне обладнання, освіту та досвід лікарів та проходження ними різноманітних курсів підвищення кваліфікації** . Якщо маєте звичку шукати відгуки на форумах чи в соціальних мережах, звертайте увагу на **часовий проміжок, у який були залишені ці відгуки, а також на їх авторів** . Окрім того, оцініть **шаблонність текстів**, можете також їх частинами "прогуглити" на аутентичність.

2 -- хоч рекомендації знайомих є для нас часто найавторитетнішими у плані вибору лікаря чи клініки, слід пам'ятати, що такий спосіб може і навпаки зашкодити. Це може мати місце по банальній причині: \<\<**Всі люди різні**\>\>. Той лікар, що сподобався вашій сусідці, може справити на вас протилежне враження. Це, наприклад, не значить, що не варто йти до лікаря, якого порадила подруга, з якою у вас різні політичні погляди, це всього лише значить, що варто пам'ятати про цей фактор і не покладатися повною мірою на чийсь досвід.

Факторів впливу на тандем \<\<лікар-пацієнт\>\> безліч. Тому орієнтуватися доведеться як на своє критичне осмислення ситуації, так і на ... упс, свої відчуття. Бо від Вашої довіри лікарю справді великою мірою залежить ефект лікування.

*Якщо ситуація не вимагає терміновості, приготуйтесь до того, що, можливо, Вам доведеться відвідати кількох лікарів -- поспілкуйтеся з ними на консультації, задайте питання, які Вас цікавлять, складіть орієнтовний кошторис лікування, якщо плануєте великий об'єм роботи.*

**Тож як підвищити свої шанси обрати саме Вашого стоматолога? Наводимо чек-ліст, який, сподіваємося, Вам у цьому допоможе.**

* Задавайте питання, які Вас цікавлять. Навіть якщо Ваші уявлення про якісь речі не збігаються з думкою лікаря, необхідно дізнатися чому;
* Задавайте питання про сучасні підходи та тенденції в його області -- стоматологія розвивається особливо стрімко і якщо лікар орієнтується в сучасних напрямках, заснованих на доказовій медицині, то дуже ймовірно, що пломби триматимуться довше :)
* Цінуйте лікаря, який охоче відповідає на Ваші запитання, та приділяє Вам свій час;
* Гарний знак, якщо лікарю притаманна пацієнтоорієнтованість, тобто він бере до уваги Ваше самопочуття, розробляє та пропонує паралельні стратегії щодо лікування та обговорює це з пацієнтом, залишає за ним останнє слово;
* Важливо, щоб висновки та рекомендації щодо Вашого здоров'я були повністю зрозумілими для Вас -- завжди перепитуйте та уточнюйте -- це Ваше здоров'я;
* Дуже важливо, коли лікар не лише приділяє гідну увагу процесу лікуванню, а й наголошує на важливості профілактичних заходів, покликаних попереджати розвиток ускладнень та виникнення повторної ситуації"

А ми, про всяк випадок, нагадаємо, що візит до лікаря-стоматолога необхідно здійснювати хоча б раз на рік із профілактичною метою. Приємних Вам візитів та яскравих посмішок!

![](../images/dentist.jpg)
